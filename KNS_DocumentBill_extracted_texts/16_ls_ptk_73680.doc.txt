הצעת חוק שירות המדינה (מינויים) (תיקון  מס' 13)(ייצוג הולם לבני העדה האתיופית), התשס"ה-2005

היו"ר נסים דהן:

תודה רבה. סיימנו את שלב השאילתות ואנחנו ממשיכים בסדר היום. אנחנו עוברים להצעת חוק שירות המדינה (מינויים) (תיקון מס' 13) (ייצוג הולם לבני העדה האתיופית), של חבר הכנסת מיכאל איתן. כבודו מוזמן להציג את החוק.

מיכאל איתן (הליכוד):

אדוני היושב ראש, כנסת נכבדה, הצעת החוק שאני שמח להביא לקריאה ראשונה, היא הצעת חוק שיש בה מסר ויש בה צד מעשי. היא מדברת על כך שבחוק שירות המדינה (מינויים), יבוא סעיף שיאפשר העדפה מתקנת בקרב העובדים בשירות המדינה לבני העדה האתיופית. אם הצעת התיקון הזו תתקבל, בני העדה האתיופית יוכלו לקבל את אותה עדפה המתקנת שיש כבר היום בשירות המדינה לייצוגם של אנשים עם מוגבלות, בני האוכלוסייה הערבית, לרבות הדרוזית והצ'רקסית.

העדפות האלה, שנקבעו בחוק שירות המדינה, נועדו לאפשר קליטה של קבוצות אוכלוסיות מסוימות בתוך שירות המדינה, מתוך מגמה להביא לשילובן בחברה, ולהביא להעדפה מתקנת על רקע ייצוג נמוך של אוכלוסיות אלה בקרב עובדי המדינה ועובדים במקומות אחרים.

באופן הטבעי ביותר אנשים מתקבלים לעבודה, בין השאר, לא רק על סמך קריטריונים ברורים ומקצועיים, אלא גם על יסוד קשרים. כמה שנרצה להילחם בתופעות האלה, הן תמיד תהיינה קיימות. כארץ קולטת עלייה, אנחנו יודעים איך כל עדה שחלק ממנה היה כבר בארץ, העולים הותיקים מאותה עדה ולפעמים מאותה עיר, דאגו לאלה שבאו בעקבותיהם.

במקרה של העדה האתיופית אנחנו נתקלים במצבים של בעיות קשות בקליטה, בין השאר בגלל העובדה שמעט מאוד מבני העדה האתיופית הגיעו לארץ לפני גלי ההגירה האחרונים בסוף המאה הקודמת ובשנים האחרונות.

הצעת החוק שבאה כרגע לדיון בכנסת, באה להיות משהו מעשי, לעזור לבני העדה שחלקם וחלקן, גם שיעור הנשים הוא לא קטן, עושים מאמצים קשים ומגיעים עד ללימודים אקדמאים, מסיימים אוניברסיטאות וקשה להם למצוא מקומות עבודה. אנחנו רוצים בעזרת העדפה המתקנת הזו ליצור עוד כמה מקומות עבודה שבהם בני העדה האתיופית, שהם בעלי כישורים מתאימים, יוכלו להיכנס למקומות עבודה בשירות המדינה.

אני לא רוצה לדבר כרגע על דברים, שאולי פעם יצטרכו לקיים עליהם דיון יותר יסודי. מדי פעם בפעם אנחנו נתקלים בתופעות שוליות ומכוערות של הפליה, שמופנות כלפי העדה הזאת. בני העדה הזו הם אולי דוגמה לאהבת ארץ-ישראל, לציונות טבעית שאיתה הם חיו, ולרצון לעשות את הכל בשביל לעלות לארץ. גם בארץ הם נקלטים בצבא בצורה נהדרת. הם עושים מאמצים ולא תמיד המאמצים שהם עושים מקבלים את העידוד המתאים על מנת שהם גם ייקלטו היטב. עדיין יש חבלי קליטה לבני העדה האתיופית.

על-ידי זה שאנחנו נקדם וניתן תמריץ לאלה שעושים את המאמץ והולכים ללימודים אקדמאיים, אנחנו נסייע לעדה כולה, נוכל לתת דוגמאות של אנשים שמשתלבים, מצליחים והופכים להיות בעלי עמדה בממשל, קרי דוגמא טובה לחיקוי לאחרים. לעומת זאת, אקדמאים שמסתובבים מובטלים, מהווים דוגמא שלילית.

חיים אורון (יחד):

האם מדובר רק באקדמאים?



ראיתי נסיונות ללכת בעקבות זהולתת העדפה מתקנת לכלל העולים החדשים.

אנחנו מעבירים מסר חיובי. אנחנו רוצים לקלוט ולתת לכם יד. אנחנו מבינים את הבעיות הייחודיות של העדה האתיופית, של העלייה החדשה הזאת ושל השונות שיש בה. מאחר ואין לכם על מי להישען, אנחנו כולנו נהיה המשענת שלכם. יש כאן מסר, ואני מאמין שהמסר הזה יחלחל גם למגזר המעסיקים. העדםפה,חיבוק, חום קרב. לתת
