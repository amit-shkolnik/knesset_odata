הכנסת השש-עשרה									נוסח לא מתוקן
מושב שלישי




פרוטוקול מס'

מישיבת ועדת הכספים
מיום שלישי, ז' בסיוון, התשס"ה (14 ביוני, 2005) בשעה 10:00

סדר היום:
הצעה לשינוי הצעת החוק שעברה בקריאה ראשונה
חוק הפיקוח על עסקי הביטוח, התשמ"א-1981


נכחו:

חברי הוועדה:
יעקב ליצמן – היו"ר
חיים כץ

מוזמנים:



יועצת משפטית:  שגית אפיק

מנהל הוועדה: טמיר כהן

קצרנית: לאה קיקיון

הצעה לשינוי הצעת החוק שעברה בקריאה ראשונה
חוק הפיקוח על עסקי הביטוח, התשמ"א-1981


היו"ר יעקב ליצמן:

שלום לכולם, אני מתכבד לפתוח את ישיבת הוועדה.  על סדר היום – הצעה לשינוי הצעת החוק שעברה בקריאה ראשונה – חוק הפיקוח על עסקי הביטוח, התשמ"א-1981.

חיים כץ:

ישבנו עם נציג האוצר, שיהיה נוסח מוסכם, ושיפתור את הבעיה. אישרנו פה 60 חודש, מאחר ובתקנון יש 60 חודש ויש התחייבות האוצר שזו קבוצה סגורה, אפס. היתה לנו מחלוקת לגבי הרטרואקטיביות, והאוצר אמר: אין בעיה, החוק הזה יופעל רטרואקטיבית.

היו"ר יעקב ליצמן:

היתה הסכמה? או. קיי.

נעבור לקריאת החוק.

שגית אפיק:

"1. בסעיף 78ט(ב) לחוק הפיקוח על עסקי ביטוח, התשמ"א-1981 (להלן- החו(, אחרי פסקה (9) יבוא-
(10) לא יופחת שיעור הנכות שלפיו משולמת קצבת נכות מהקרן של מי שמתקיימים בו כל אלה, גם אם התקבלה החלטה להפחית את שיעור הנכות בתקופה שבין יום 1 באוקטובר 2003 לבין מועד פרסומו של חוק זה;

ההחלטה בדבר זכאותו לקבלת קצבת נכות מהקרן נקבעה לפני החודש הקובע כהגדרתו בתקנון האחיד (להלן – ההחלטה המקורית);
שולמה לו מהקרן קצבת נכות עבור חודש ספטמבר 2003;
בהחלטה המקורית לא נקבע תקופת קצובה לקבלת אותה הקצבה;
התקיים אחד מאלה:

מועד ההחלטה המקורית היה 60 חודשים או יותר לפני המועד שבו התקבלה לגביו ההחלטה להפחית את שיעור נכותו, ואם לא התקבלה לגבי החלטה כאמור – 60 חודשים או יותר לפני זימונו לבדיקת נכות חוזרת;
הוא הגיע לגיל פרישה מוקדמת כהגדרתו בתקנון האחיד לפני המועד שבו התקבלה לגביו החלטה להפחית את שיעור נכותו, ואם לא התקבלה לגביו החלטה כאמור – הגיע לגיל האמור לפני זימונו לבדיקת נכות חוזרת.

2. תחילתו של סעיף 78ט(ב)(10) לחוק, כנוסחו בסעיף 1 לחוק זה, ביום ה'  בתשרי, התשס"ד, 1 באוקטובר, 2003".

היו"ר יעקב ליצמן:

מי בעד ההצעה? מי נגד? תודה, עבר פה אחד. אני מודה לאדוני.

הישיבה ננעלה בשעה 10:10


